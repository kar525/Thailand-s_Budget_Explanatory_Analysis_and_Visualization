# <h2>Thailand-s_Budget_Explanatory_Analysis_and_Visualization</h2>
# <h3>Mini project dads5002: สำรวจงบประมาณประเทศไทย ใช้เงินไปกับอะไรบ้าง?</h3>
โดยงานชิ้นนี้ต้องการค้นหาและตอบคำถามว่างบประมาณถูกจัดสรรอย่างไร โดยประกอบด้วย n ส่วน
# <h3>งบประมาณถูกจัดสรรอย่างไรในแง่หน่วยงาน?</h3>

![image](https://github.com/user-attachments/assets/e3167d81-0e01-4cc5-8644-c64a0feeb579)


จากข้อมูลงบประมาณปี 2566-2568 ในภาพรวม งบประมาณถูกจัดสสรเพิ่มทุกปีประมาณ 3 แสนล้านบาท
โดยถ้าดูในภาพรวมของการจัดสรรงบประมาณในหน่วยงานระดับกระทรวงทั้ง 3 ปี จะเห็นได้ว่างบประมาณจะกระจุกตัวอยู่ใน 12 หน่วยงานระดับกระทรวง ซึ่งได้รับงบประมาณเกินเส้นค่าเฉลี่ยของการจัดสรรงบประมาณ (เส้นสีแดงค่าเฉลี่ย 3.15 แสนล้าน)
ซึ่งจากทั้ง 12 หน่วยงานดังกล่าว จะสังเกตุได้ว่า งบกลางจะถูกจัดสรรมากเป็นพิเศษ ถึง 2 ล้านล้าน บาท เมื่อเทียบกับหน่วยงานที่เหลือที่ได้รับการจะสรรงบอยู่ในช่วง 3.67 แสนล้าน ถึง 1 ล้านล้าน

                                            
|MINISTRY|2023|2024|2025|Mean\_of\_Absolute\_change|
|---|---|---|---|---|
|งบกลาง|1|1|1|0\.0|
|กระทรวงศึกษาธิการ|2|3|3|0\.5|
|กระทรวงมหาดไทย|3|2|4|1\.5|
|กระทรวงการคลัง|4|4|2|1\.0|
|ทุนหมุนเวียน|5|5|5|0\.0|
|กระทรวงกลาโหม|6|6|6|0\.0|
|กระทรวงคมนาคม|7|7|8|0\.5|
|รัฐวิสาหกิจ|8|9|10|1\.0|
|กระทรวงสาธารณสุข|9|8|9|1\.0|
|กระทรวงเกษตรและสหกรณ์|10|12|13|1\.5|
|ส่วนราชการไม่สังกัดสำนักนายกรัฐมนตรี กระทรวง หรือทบวง และหน่วยงานภายใต้การควบคุมดูแลของนายกรัฐมนตรี|11|11|11|0\.0|
|กระทรวงการอุดมศึกษา วิทยาศาสตร์ วิจัยและนวัตกรรม|12|10|12|2\.0|
|องค์กรปกครองส่วนท้องถิ่น|13|13|7|3\.0|
|กระทรวงแรงงาน|14|14|14|0\.0|
|สำนักนายกรัฐมนตรี|15|15|15|0\.0|
|กระทรวงทรัพยากรธรรมชาติและสิ่งแวดล้อม|16|16|16|0\.0|
|กระทรวงยุติธรรม|17|17|17|0\.0|
|กระทรวงการพัฒนาสังคมและความมั่นคงของมนุษย์|18|18|18|0\.0|
|หน่วยงานของศาล|19|19|19|0\.0|
|จังหวัดและกลุ่มจังหวัด|20|20|21|0\.5|
|หน่วยงานขององค์กรอิสระและองค์กรอัยการ|21|21|20|0\.5|
|สภากาชาดไทย|22|23|23|0\.5|
|ส่วนราชการในพระองค์|23|25|26|1\.5|
|หน่วยงานของรัฐสภา|24|26|27|1\.5|
|กระทรวงการต่างประเทศ|25|22|24|2\.5|
|กระทรวงดิจิทัลเพื่อเศรษฐกิจและสังคม|26|24|22|2\.0|
|กระทรวงวัฒนธรรม|27|27|25|1\.0|
|กระทรวงพาณิชย์|28|28|28|0\.0|
|กระทรวงการท่องเที่ยวและกีฬา|29|29|29|0\.0|
|กระทรวงอุตสาหกรรม|30|30|30|0\.0|
|กระทรวงพลังงาน|31|31|31|0\.0|
|หน่วยงานอื่นของรัฐ|32|32|32|0\.0|

โดยเมื่อพิจารณาถึงลำดับของหน่วยงานระดับกระทรวงที่ได้รับจัดสรรงบประมาณมากที่สุด จะเห็นได้ว่าลำดับดังกล่าวไม่ได้มีการเปลี่ยนแปลงมาก โดยมี 15 จาก 32 หน่วยงานที่ลำดับการได้รับจัดสรรงบประมาณไม่ได้มีการเปลี่ยนแปลงเลยในรอบ 3 ปีงบประมาณ (2566-2568)
และหน่วยงานที่เหลือก็มีการเปลี่ยนแปลงโดยเฉลี่ยเล็กน้อยในช่วง 0.5-3 ลำดับ แต่อย่างไรก็ตามจะเห็นได้ว่า องค์กรปกครองส่วนท้องถิ่น	เป็นหน่วยงานที่มีการเปลี่ยนแปลงในแง่ของลำดับมากที่สุด โดยจากในปีงบประมาณ 2566 และ 2567 ได้รับการจัดสรรมากเป็นลำดับ 13 
แต่ในปี 2568  ได้รับการจัดสรรมากเป็นลำดับ 7

![image](https://github.com/user-attachments/assets/8eba8f2b-acc6-474d-8911-4213b5f39769)

แต่อย่างไรก็ตามถึงแม้ลำดับของหน่วยงานระดับกระทรวงที่ได้รับจัดสรรงบประมาณ ไม่ค่อยมีการเปลี่ยนแปลงนัก แต่การเปลี่ยนแปลงของจำนวนงบประมาณในแง่สัดส่วนมีการเปลี่ยนแปลงที่เห็นได้ชัด โดยจากตาราง จะเห็นได้ว่าในการเปลี่ยนแปลงของงบประมาณของหน่วยงานในแง่สัดส่วน ปี 2566-2567 ได้รับการจัดสรรงบลดลงมากสุด -11.78% ได้รับการจัดสรรงบเพิ่มมากสุด +29.4% ปี 2567-2568 ได้รับการจัดสรรงบลดลงมากสุด -16.5% ได้รับการจัดสรรเพิ่มมากสุด +93.12% ซึ่งสามารถเห็นการเปลี่ยนของงบประมาณในแง่สัดส่วนอย่างชัดเจน โดยมีหน่วยงานที่การเปลี่ยนแปลงอย่างมีนัยสำคัญเช่น องค์กรปกครองส่วนท้องถิ่น ซึ่ง ในปี2568 ได้รับการจัดสรรงบประมาณเพิ่มขึ้นจากปีที่แล้วถึง 93.12% กระทรวงมหาดไทย ในปี2568 ได้รับการจัดสรรงบลดลงมากสุด โดยลดลงถึง -16.5%


![image](https://github.com/user-attachments/assets/e4c8daf9-a336-4c4b-b659-11a07978ff4a)

โดยจากตารางแสดงการเปลี่ยนแปลงของจำนวนงบประมาณในแง่จำนวนเงิน สามารถเห็นได้ จำนวนเงิน ที่ องค์กรปกครองส่วนท้องถิ่น  ในปี2568 ได้รับการจัดสรรงบประมาณเพิ่มถึง 9.4 หมื่นล้านบาท ซึ่งก็เห็นได้ชัดว่าเป็นการโยก งบประมาณที่มาจากการตัดงบประมาณของกระทรวงมหาดไทยในปี2568 ที่ถูกจัดสรรงบประมาณลดลงถึง 5.8 หมื่นล้านบาท ก็เห็นได้ชัดในเบื้องต้นว่าในปีงบประมาณ 2568 มีการกระจายงาน ภารกิจ ส่วนนึงของกระทรวงมหาดไทย ไปสู่ องค์กรปกครองส่วนท้องถิ่น

ซึ่งโดยสรุปจากทั้งสองตาราง จะแสดงให้เห็นว่า หน่วยงานส่วนใหญ่ได้รับจากจัดสรรงบประมาณเพิ่ม ในปี 2567 มีเพียง 4 หน่วยงานที่ถูกลดงบประมาณลง  ในปี 2568 มีเพียง 2 หน่วยงานที่ถูกลดงบประมาณลง และงบประมาณที่ถูกลดก็จะถูกจัดสรรไปให้หน่วยงานอื่น ๆ ตามนโยบายของรัฐบาล 
